* Tuesday, 05/14/1450
** Město Vídeň, o noně

Přibyli jsme v dobrém pořádku do města Vídně a hory jsou teď už bezpochyby za
námi.  Cesta přes ně nebyla snadná, děkuji Pánu, že nám seslal našeho
hraničáře, bez něj a jeho rad bychom se v ještě zimních průsmycích se zlou
potázali.  Zde je však jaro v plné síle a našim zkřehlým oudům se navrací síla.

Zítra ráno ještě nabereme dalších zásob a bude-li to Boží vůle, na svátek Jana
I. překročíme hranice Českého království.  Jsme ale zneklidněni nikoli špatnými
zprávami, ale naprostou absencí zpráv odtamtud; jak se zdá, každý odsud se
tamním krajům zdaleka vyhýbá, a nikdo naopak nepřijíždí sem.
