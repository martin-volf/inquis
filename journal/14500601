* Saturday, 06/01/1450
** Znojmo, dominikánský klášter, poledne

Naše řeč na náměstí proběhla uspokojivě.  Ve chvíli, kdy jsem předával slovo
otci Hyacintovi, ozývalo se ještě několik nespokojenců tázajíce se na naše
styky s Židy, když ale otec Hyacint, ať mu Bůh žehná, svým dobře modulovaným
byť stále ještě oslabeným hlasem vypočítal, co všechno jsme za pouhé dva týdny
pro klášter a pro město udělali, umlkli i ti nejvytrvalejší a zdá se, že s
podporou občanů znojemských můžeme prozatím alespoň v omezené míře počítat.
