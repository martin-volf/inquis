* Thursday, 06/13/1450

** Valaš, hostinec, před sextou

V noci všichni tři máme podobné sny - chodíme po Valaši, nikde ani noha, celou
dobu nás kdosi sleduje.

Dopoledne navštívíme sídlo paní von Wachsbad, podle všeho především chce
zjistit, jestli bychom jí nemohli být užiteční při pokusu o lokální převrat -
její rodina má prý na vládu ve Valaši přinejmenším stejný nárok jako Vargášova,
navíc Vargáš to dělá úplně špatně; nevyžadovalo by to prý tak moc, hlavně
neutralizovat Izáka, těch pár tuctů strážných by se spíš asi přidalo k
aktuálnímu držiteli moci.  Trochu si nás (alespoň některé) znepřátelí tvrzením,
že pan Strach není vlastně tak zlý - od té doby je Vlkoš poněkud odtažitý,
Francesco se snaží zjistit, co by z toho káplo a Lucas moudře mlčí.  Padne
zmínka, že pan von W. není zdráv a neopouští dům a že mají dceru Stellu na
vdávání.  Paní Fiona zjevně pochopí, že pro její představu nejsme úplně nadšeni,
a vypoklonkuje nás.

Rozmýšlíme kam dál - k templářům do jejich sklepů či k vodopádům pomáhat
kapucínovi, co ztratil hlavu? Vyhrajou templáři, jsme trochu vyvedeni z
konceptu, když nás Johanka či Izmir či oba upozorní, že templářské sklepy jsou
především hlavní ne-li jediný zdroj piva a vína pro celé barovicko (a templáři
byli (?) na Templštejně na Vrabčím vrchu).  K tomu se přitočí hostinský, že on
je příbuzný majitele sklepů a je zneklidněn, neb se mu odtamtud už několik dní
opožďuje dodávka. Domlouváme kšeft - my se kouknem do sklepů, hostinský bude mít
zatím I.+J. na byt a stravu na své náklady.
