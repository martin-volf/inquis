Obecnej diskurz pro pozadí postav a jejich výpravu by byl nějak asi takovejto
... se do toho nějak napasujete.

Postavy jsou sice původem Češi, ale minimálně posledních několik let, od roku
1446 žily v Římě či obecněji na apeninském poloostrově resp. na italské straně
Alp (jak která kde a kolik).

Roku 1446 na přelomu jara a léta padla na Evropu znenadání Tma. Převážně
obklopila málo obydlená místa, lesy, pole, cesty. Před hranicemi obcí a měst se
většinou zastavila, někdy však pronikla i do zastavěných oblastí. Více pak do
těch níže položených.

Nejprve znemožnila či velmi ztížila cestování. Ti, co se do ní vypravili, se
většinou nevrátili. Šťastní navrátilci si nesli následky.

Mimořádná situace otřásla lidskou pospolitostí napříč státy i úrovněmi
společenského řádu. Jednotlivé obce se musely rychle naučit obstát samy za
sebe, obchod utichl jako první. Ceny se hroutily či vyskakovaly do závratných
výšek.

Někde to nezvládli, byly nepokoje, pogromy, revolty. Flagelanství bylo po stu
letech opět na vzestupu. A ze Tmy někdy vystupovali Krvežízniví, aby si na
lidské společnosti brali svoji daň. Někde to bylo krutější než jinde.

Někteří lidé Tmě zkoušeli čelit - Boží jezdci, poslové, kteří jezdili mezi
vladaři a dalšími významnými silami. Ale bylo jich velmi málo, jejich mise byly
nebezpečné a nemálokdy končili špatně. Umožnili však udržet aspoň minimální
spojení mezi nejvýznamnějšími dvory, aby bylo zřejmé, že situace je všade
stejná

Roku 1447 pak na začátku března zemřel papež Evžen IV. a následně byl v Římě
zvolen Mikuláš V., dominikán a obránce víry. O Velikonocích nastala velká bouře
Tmy, útoky Krvežíznívých odevšad odkud byly zprávy. Města i vesnice se bránila
útokům ze Tmy.  15. července byla obnovena Papežská Inkvizice. Do jejího čela
se postavil Kardinál Juan de Torquemada, dominikán. Jejím cílem bylo očištění
víry a bránění heretizmu, který dle kurie Tmu přivedl.

Roku 1448 byl život stále velmi omezen, kultura, věda i radosti života, to vše
utichlo, bojuje se o přežití. V Římě a dalších velkých městech je situace na
jednu stranu lepší, Tma většinou neproniká do ulic a domů, ale pořádek a klid
se daří udržovat jen obtížně. A lidé jsou podráždění, nervozní, malomyslní i
chilliastičtí.

Roku 1449 bylo 7.4. konečně ukončeno vleklé papežské schizma odstoupením
posledního vzdorpapeže Felixe V. Následně na Velikonoční Pondělí se podle
oficiálního diskursu ozvaly Nebeské trouby a postupně na mnoha místech začala
mizet Tma. Ač to někteří rozporují. Popírači nebeské milosti nad sjednocením
církve jsou označováni za heretiky a persekuováni. Tma ovšem nezmizela všude,
někde zůstala řídká, a některá místa jsou jí stále zahalena. A někde má
tendenci se zase vracet.

Později v roce 1449 začali první průzkumníci s pokusy o cestování, nastartování
obchodu atd. Prioritu mají ještě většinou vnitrostátní styky. Útoky ze Tmy se i
nadále někde vyskytují. Podle papežské kurie je to důkaz, že heretici nebyli
ještě všude zcela vymýceni.

Roku 1450, na jaře, jen co sešel sníh, na Velikonoční Pondělí dal Juan de
Torquemada, kardinál papežské kurie, Magister Sacri Palatii Apostolici a Velký
Teolog jménem Papežské Inkvizice a Papeže povolat několik jedinců a vysílá do
Čech Misi družinu do Čech…

Zdá se, že se otevřela cesta do Čech. V době, kdy padla Tma, byla situace tam
nepřehledná, probíhaly dozvuky nějaké další občanské války z roku
1445-1446. Papežská kurie tam měla své lidi, operativce a zájmy. Nyní není však
jasné, zda jsou na živu, popřípadě kde se nachází, v jakém stavu ani nic
jiného. Nebylo od nich slyšet od doby posledního papeže.

"Vydejte se do markrabství moravského, do města Znaim. Tam, v posvěceném
klášteře bratří dominikánů, ptejte se po opatu Hyacintovi. Tomu doručte tento
zapečetěný dopis. Dále mu buďte k dispozici, bude-li to dle jeho uvážení
třeba. Zde máte naše pověření, které vás na cestě bude provázet, i tento obolus
na cestovní výlohy. Dominus vobiscum."
